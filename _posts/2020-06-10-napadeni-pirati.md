---
date: 2020-06-10
category: blog
tags: Rómové Ústecký  napadení
layout: post
title: Příslušnost k romskému etniku a pirátské tričko jako důvod napadení? Nepřijatelné, ale bohužel běžné, říká Karel Karika.
author: Karel Karika
authorId: karel.karika
image: posts/karel_karika_utok.png
---
Sociální sítě dnes zaplnily informace o útoku na Roma Jozefa Mikera, který se měl stát v Teplicích obětí útoku kvůli své příslušnosti k romskému etniku a kvůli tričku s logem Pirátské strany, které měl na sobě. K celé kauze se již vyjádřil předseda Pirátské strany [Ivan Bartoš](http://www.romea.cz/cz/zpravodajstvi/domaci/ivan-bartos-predseda-piratu-se-zastal-romskeho-aktivisty-jozky-mikera-ktereho-prepadli-nenavistni-utocnici), který Jozefa Mikera osobně zná.


Jako Piráti v Ústeckém kraji ostře odsuzujeme násilí i útoky na spoluobčany kvůli barvě pleti (ať je jakákoliv), příslušnosti k etniku nebo na základě politických preferencí. V takovém chování se nejhorší měrou odráží veřejná a populistická snaha některých jednotlivců o rozdělenost naší společnosti. Z takového stavu netěží nikdo jiný než ti, kteří chtějí udržovat obyvatelstvo v napětí a sváru a svalovat svoje problémy na skupiny obyvatel vytvořené podle jakéhokoliv klíče.


O to absurdnější je útok kvůli tričku s logem naší strany. Že jsme pod palbou demagogů a populistů, na to jsme si už zvykli, ale nejsme pasivní a podnikáme proti tomu všechny dostupné kroky. Jedním z nejpalčivějších případů je např. [pirátská poslankyně Olga Richterová](https://www.respekt.cz/tydenik/2020/7/kdo-chce-znicit-piratku-richterovou), které dezinformátoři vložili do úst absurdní a falešné výroky, a ona tak čelí výhrůžkám nasilím prakticky denně. Už to je neakceptovatelné. Když ale uměle vyvolaná nenávist přeroste v konkrétní a hmatatelné násilí kvůli dezinformacím, případně odlišnému pohledu na svět, musí se všichni slušní lidé ozvat.


Víme, že drtivá většina obyvatel se stejně jako my staví proti konceptům kolektivní viny, kdy jednotlivec nemající nic společného s uměle vyvolávanou nenávistí odskáče „na vlastní kůži“ rozdmýchané politické a sociální hry populistů. Víme, že drtivá většina obyvatel se stejně jako my postaví důrazně na stranu práva každého jednotlivce na život beze strachu a v bezpečí.


V Pirátské straně věříme, že cesta k eliminaci podobných problémů tkví v prevenci a osvětě proti předsudečné nenávisti a proti dezinformacím, které jsou spouštěčem většiny podobných útoků. Nejhorší reakcí na podobné chování je pasivita. 
 „Nehlásil jsem ten incident, protože je to boj s větrnými mlýny,“ říká sám napadený bojovník za práva Romů Jozef Miker. „Nedokážu ani spočítat, kolikrát jsem byl zbit za to, kdo jsem a co jsem. Je to jen administrativní zátěž, oni dostanou možná nějakou pokutu, ale já se zadostiučinění nedočkám. Zvykl jsem si na to.“
 
 
S takovou praxí se musíme jako civilizovaná společnost rozloučit. Pirátská trička všem všech barev pleti, vyznání, sexuální orientace a světového názoru!


__________________________________________________
**Karel Karika** a **Vladimír Vlach**

Pirátská strana

Krajské sdružení Ústecký kraj
