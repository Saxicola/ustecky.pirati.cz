---
date: 2019-10-23
category: blog
tags: Piráti ASZ seminář
layout: post
title: Za Rojavu se demonstrovalo i v Ústí
author: Piráti Ústecký kraj
authorId:    # uid nekoho z _people (nepoviné)
image: posts/rojava01.jpg
---


**Ústí nad Labem, 23.10. - Piráti v Ústeckém kraji se připojili do celorepublikové série demonstrací proti turecké invazi do severní oblasti Sýrie, převážně obývanou Kurdy, které pořádá Pirátská strana po celé republice. Na ústecké Mírové náměstí se v úterním odpoledni sešlo několik desítek lidí.**

Celá série začala pondělní velkou demonstrací v Praze, kterou zahájil předseda Pirátské strany Ivan Bartoš.  „Jsem velmi rád, že Sněmovna schválila usnesení odsuzující tureckou agresi. Na něm jsme se podíleli s dalšími poslaneckými kluby a vyzvali jsme premiéra, aby prezentoval české postoje na zasedání Evropské rady a požadoval formulování sankcí, které by donutily Turecko k zastavení invaze,“ uvedl Bartoš.


Na ústeckou demonstraci zavítali vzácní hosté z Kurdského občanského sdružení v ČR, jehož jménem promluvil Kawa Khalil. Ten zdůraznil i bezpečností hrozbu v podobě uprchlých bojovníků tzv. Islámského státu, kteří byli v kurdských vězeních: "Právě tím útokem začali utíkat zajatí bojovníci Islámského státu. Nikdo neví kde jsou a hrozí nám všem nebezpečí. Podle mne Erdogan chce vrátit Islámský stát na svět. Jediný kdo jim pomáhal byl turecký stát."


Za Pirátskou stranu promluvil ústecký zastupitel Karel Karika, který upozornil na nedostatečnost společného celoevropského postupu vůči Erdoganově režimu: „Tento Erdoganův vpád nese výsměšný název Pramen míru. Mír si však představujeme jinak, než bombardováním měst a vesnic. Česko je také spoluzodpovědné za agresi páchanou členským státem NATO. I když se věci dávají do pohybu, reakce Evropy, tedy i Česka jako její součástí, jsou pomalé. Sankce pouze dopadnou na obyčejné Turky. Okruhu oligarchů v okolí Erdogana se nedotknou.“


Symbolem invaze se stala Hevrin Chalafová, brutálně zabitá politička během turecké invaze. Té účastníci demonstrace věnovali tichou vzpomínku. Kromě ní vyjadřovali lidé svůj nesouhlas s tureckým postupem také podepisováním petice. Tu je možné podepsat ještě 29.10. v Pirátském centru Supice od 9 do 15 hodin.

![Hevrin Chalafová](https://ustecky.pirati.cz/assets/img/posts/rojava02.jpg)
