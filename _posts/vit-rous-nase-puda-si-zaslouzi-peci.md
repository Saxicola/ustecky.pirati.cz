---
date: 2020-08-31
category: blog
tags: Ekologie Příroda Půda Sucho Zemědělství  
layout: post
title: Vít Rous: NAŠE PŮDA SI ZASLOUŽÍ PÉČI
author: Vít Rous
image: posts/Vit_Rous.png
---
Investoři plánují na Teplicku a Mostecku další sklady a obce protestují.

Další obří železobetonové haly by měly podle plánů investorů brzy vyrůst na Teplicku a Mostecku. V posledních letech si tento region investoři obřích skladů oblíbili. Obce i různé spolky jsou proti a bojí se nárůstu kamionové dopravy i zhoršení životního prostředí.

Pirátská strana podpoří obce a regiony v tom, aby se takovým věcem nemusely podvolit. Chceme, aby se pro takovéto projekty používala jiná prostranství než zemědělská půda našeho kraje, která je nyní nejsnazším a nejlevnějším řešením. Tato půda byla po dlouhou dobu využívána (lépe řečeno drancována) pro těžbu uhlí a výrobu elektrické energie. Byli a stále ještě jsme špinavou a zanedbanou uhelnou elektrárnou České republiky.
V momentě, kdy se vytěžené plochy vracejí zpět lidem a přírodě, tak náš kraj nemá jiný rozvojový plán než se stát skladovací plochou naší země? Chceme být aktivní v plánování dalšího rozvoje našeho kraje a rozhodně naši budoucnost nevidíme v zástavbě území dalšími skladovacími a montážními halami.
Budeme podporovat obce v rámci jejich odporu proti takové výstavbě, případně v nastavení přísných mantinelů, aby nedošlo k zahlcení obcí kamiony, ke zničení další zemědělské půdy a k dalšímu rychlému odvodu vody z naší krajiny. Náš kraj potřebuje péči o přírodu, která byla ničená již moc dlouho na to, abychom v tom dále pokračovali a zároveň jasný rozvojový plán, který zlepší naši životní úroveň.
Skladové haly nám takový rozvoj nepřinesou.
