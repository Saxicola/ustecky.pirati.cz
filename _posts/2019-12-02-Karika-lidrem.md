---
date: 2019-12-02
category: blog
tags: Piráti Lídr Krajské volby
layout: post
title: Lídrem ústeckých Pirátů je Karel Karika
author: Piráti Ústecký kraj
authorId:    # uid nekoho z _people (nepoviné)
image: posts/karika.jpg
---

**Ústí nad Labem, 2.12.2019 – Lídrem Pirátů do krajských voleb se stal ústecký zastupitel Karel Karika. Rozhodla o tom členská základna, která v primárních volbách zvolila Kariku již v prvním kole, kdy mu svůj hlas dalo 60 % hlasujících členů.**
 
Karel Karika byl na lídra zvolen z konkurence dalších čtyř kandidátů. „Rád bych všem členům poděkoval za důvěru. Nečeká nás lehká práce, pokud bych měl náš kraj výstižně zhodnotit, napadá mě „spirála chudoby“,“ sdělil Karika. „V současném volebním období je řízení kraje v údržbářském módu a to se musí po volbách 2020 změnit. Musí být otevřený, transparentní a spravedlivý prostě kraj kde se dobře žije. Velmi dlouho využívala republika Ústecký region a jeho bohatství a velmi málo ale vracela regionu zpět. A tak nyní máme znečištěné ovzduší, patříme mezi nejchudší kraje v republice, máme největší míru nezaměstnanosti a umíráme dříve. Je nezbytné přetnout zmíněnou spirálu chudoby,“ doplnil Karika s tím, že si nedovede představit spolupráci s SPD, KSČM, DSSS, SPO a podobnými extrémně populistickými stranami a hnutí.

V primárních volbách teď budou Piráti pokračovat volbou čela kandidátky a sestavením programových priorit.

Karel Karika (59) je výraznou osobností veřejného života v Ústeckém kraji. V letech 2014-18 byl místostarostou městského obvodu Ústí nad Labem-Město, přičemž během svého působení řešil neutěšenou bytovou situaci kvůli rušení ubytoven. Za svou pomoc lidem, kteří jsou vesměs na okraji zájmu, obdržel letos cenu Františka Kriegla. Každou neděli vaří jídlo pro nejpotřebnější a to přímo v centru Ústí nad Labem. 

