<p>Lukáš Blažej se narodil v Ústí nad Labem, kde vystudoval Gymnázium dr. Václava Šmejkala. Již od dětství projevoval zájem o dění kolem sebe, nejprve prostřednictvím žákovského parlamentu, později školské rady. Od roku 2015 studuje na Právnické fakultě Univerzity Karlovy.</p>

<p>Od roku 2010 je registrovaným příznivcem České pirátské strany. Je zakládajícím členem spolku Ústecké Šrouby, z. s., který se věnuje ochraně přírody a krajiny v Ústí nad Labem. Na počátku uprchlické krize spoluorganizoval humanitární výjezd do Horgoše a na hraniční přechod Berkasovo-Bapske.</p>

<p>Od roku 2014 je členem Kontrolního výboru Zastupitelstva Městského obvodu Ústí nad Labem - město za hnutí Pro!Ústí, v roce 2016 byl lídrem pirátské části kandidátky Pirátů a Zelených do Zastupitelstva Ústeckého kraje.</p>
