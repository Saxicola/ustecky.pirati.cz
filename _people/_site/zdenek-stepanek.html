<div class="highlighter-rouge"><pre class="highlight"><code> Nestydím se za svůj názor a vždy se pod něj podepíšu!
</code></pre>
</div>

<p>Narodil se ve Varnsdorfu v roce 1983, kde absolvoval základní školu a střední školu s maturitou - obor slaboproudá elektrotechnika. Později vystudoval učitelství na MÚVS, ČVUT Praha. Žije stále ve Varnsdorfu, je ženatý a má dvě děti.</p>

<p>V současné době pracuje jako správce sítě a učitel na střední škole, kde i vystudoval. Avšak kvůli okupaci sociálními demokraty tam už asi dlouho nebude (Už není) Předtím pracoval jako prodavač/technik bezpečnostních kamer a elektro, později jako elektroinstalatér alarmů a domovních rozvodů. Současně je předsedou a hlavním technikem neziskové nekomerční počítačové sítě Gavanet.</p>

<p>Ještě před vstupem do Pirátské strany se držel hesla, že současný politický marasmus lze změnit, jednoduše stačí volit podle zdravého rozumu a ne podle nesmyslných předvolebních hesel. A hlavně jít vůbec volit. Před vstupem k Pirátům volil až na vyjímky Stranu zelených.</p>

<p>Z Pirátských témat je mu nejbližší snaha omezit monopoly SW firem - prosazovat Free Software. Prosazuje liberální principy - každý autor, ať už softwaru nebo uměleckého díla by měl mít plné právo určit pro své dílo licenci dle svého uvážení. Taktéž mu vadí neustálé sledování občanů bezpečnostními kamerami, sledování pohybu přes mýtné brány, opencard, mobilní telefony apod. Je zásadně proti cenzuře a šmírování občanů.</p>
