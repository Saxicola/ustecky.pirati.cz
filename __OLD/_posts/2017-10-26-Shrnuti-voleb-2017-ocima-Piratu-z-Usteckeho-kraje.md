---
title:	  Shrnutí voleb 2017 očima Pirátů z Ústeckého kraje
layout:	  post
category: blog
author:	  Piráti Ústecký kraj
image:	  ulk_dekujeme.jpg
tags:
date:	  2017-10-26
---
            


**Tento víkend proběhly volby do Poslanecké sněmovny České republiky. Česká pirátská strana v nich dosáhla zásadního úspěchu v podobě celkově třetího místa s počtem 546393 odevzdaných hlasů, což odpovídá 10,79 % platných hlasů. V Ústeckém kraji sice výsledek nebyl tak vysoký jako v ostatních krajích, ale i tak byl velmi pozitivní pro naši další práci. Piráti skončili v těsném závěsu za komunisty a občanskými demokraty  na 5. místě s 28004 hlasů, což nakonec stačilo na 8,24 %. Díky tomu nás bude bude ve sněmovně reprezentovat krajský volební lídr [:lide:mikulas_peksa](/lide/mikulas_peksa). ** 


 Za tyto hlasy všem voličům děkujeme a vzkazujeme nejen jim, že pro Pirátskou stranu je tento výsledek velkou výzvou, aby ukázala, že není recesistickou partou lidí ani protestní či chcete-li protisystémovou stranou, za kterou byla ještě donedávna považována, ale liberálně demokratickou stranou, která je od počátku  stálá ve svých názorech, ve svém směřování i ve své politice. Můžeme pozitivně ovlivnit politickou situaci v České republice svým  liberálním a proevropským směřováním. Naše místo je ve středu Evropy. 

>>„Kampaň pro Piráty neskončila volbami, ale naopak spíše nabírá na obrátkách další prací pro naše občany. Ani ostatní členové však nemůžou usnout na vavřínech. Musíme využít pozitivní energii našich dobrovolníků a podporovatelů, abychom v příštím roce společně přinesli čerstvý vítr do komunální politiky severočeských vesnic a měst.“ řiká pirátský poslanec za Ústecký kraj Mgr. Mikuláš Peksa.

Pirátská strana hodlá v následujicím roce kandidovat do zastupitelstev zejména v obcích, kde měla značný úspěch nebo kde dlouhodobě vykonává svou činnost zdejší sdružení. Zmínit můžeme například Litoměřice, odkud pochází náš lídr. Zde jsme byli stejně jako celorepublikově na krásném třetí místě s 1333 hlasy těsně za druhou ODS, jejímž krajským lídrem byl zdejší starosta. Dalšími místy, kde budeme pravděpodobně skládat svou nebo koaliční kandidátní listinu budou Ústí nad Labem, Most, Teplice, Děčín, Žatec či obec Místo na Chomutovsku. Během doby zbývající do voleb se nejspíše vykrystalizují i další pirátské základny. Nebráníme se ani spolupráci s místními hnutími, která už v mnoha případech s našimi zástupci v jednotlivých regionech spolupracují, ale klidně si poslechneme i nabídky jiných, která o spolupráci v komunálních volbách projeví zájem. Z těchto důvodů budeme rádi, když se občané budou více zajímat o fungování Pirátské strany a proto bychom vás rádi pozvali na nadcházející schůzi krajského sdružení v sobotu 4. listopadu od 16:00 v [ústecké Restauraci Praha](https///www.facebook.com/Restaurace-PRAHA-550303904999928/).

##### Kontakty

[:lide:mikulas_peksa](/lide/mikulas_peksa), nově zvolený poslanec PSP ČR, mikulas.peksa@pirati.cz

[:lide:frantisek_navrkal](/lide/frantisek_navrkal), předseda Krajského sdružení Ústecký kraj, frantisek.navrkal@pirati.cz
