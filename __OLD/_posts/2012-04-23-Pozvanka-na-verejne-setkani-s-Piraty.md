---
title:	  Pozvánka na veřejné setkání s Piráty
layout:	  post
category: blog
author:	  Piráti Ústecký kraj
image:	  29449_u_svece_01.jpg
tags:
date:	  2012-04-23
---
            
 Vážení přátelé, příznivci, piráti i kolemjdoucí, zveme Vás na první veřejnou předvolební schůzku s Piráty. Letošní rok je ve znamení voleb a proto budeme potřebovat každou pomocnou ruku, mozek, hák i papouška. Krajské volby budou probíhat na podzim v období 21. září-12. října, datum ještě není pevně stanoveno.

**Setkání se koná 5.5.2012 od 16:00 v restauraci U Švece, Teplická 36/155, Děčín**.


[Web 1](http://beerborec.cz/page.php?page=hosp_detail&pub_id=29449&pic_id=-1) | [Web 2](http://www.decin.cz/2011/04/bar-u-svece/) | [Google mapa s trasou](http://maps.google.cz/maps?saddr=D%C4%9B%C4%8D%C3%ADn+hlavn%C3%AD+n%C3%A1dra%C5%BE%C3%AD,+D%C4%9B%C4%8D%C3%ADn&daddr=50%C2%B046%2732.739%27%27N++14%C2%B011%2749.148%27%27E&hl=cs&ie=UTF8&ll=50.774685,14.19867&spn=0.002476,0.006968&sll=50.774722,14.199529&sspn=0.002476,0.006968&geocode=FUK-BgMdkq_YACnD78pOy58JRzHgCcq8-BOH4w%3BFdHGBgMd-qDYAA&oq=d%C4%9B%C4%8D%C3%ADn+hla&brcurrent=5,0,0&dirflg=w&mra=ls&t=m&z=18)

Na programu schůzky je představení principů pirátského programu, postup jeho tvorby, představení a hledání kandidátů do voleb a v neposlední řadě nápady pro mediální kampaně. Zapojit se může úplně každý. Sháníme dobrovolníky, Piráty, nebo i placené zástupce do volebních komisí a zároveň nabízíme možnost kandidovat za Piráty.

**Chci kandidovat. Co pro to musím udělat?**

Přijít na první setkání, kde se dozvíte víc. Je nutný osobní kontakt s předsednictvem kraje. Po osobním představení se můžete ucházet o místa na kandidátkách.
Zájemci o kandidaturu se mohou zapsat na [piratepadu](http://piratepad.net/ustecko2012).

**Zástupci Pirátů ve volebních komisích**

Chcete si trochu přivydělat a zároveň dohlédnout na korektnost voleb? Přihlašte se do některé z okrskových volebních komisí v místě vašeho bydliště. Určitě můžete přijít i na setkání 5. května a pomoci s plánem jednotlivých kroků kampaně.

**Co jiného mohu udělat?**

Samotná účast na schúzích nestačí. Oslovujte kamarády, známé, rodiče a klidně i neznámé, třeba v hospodě. Mluvte s nimi o Pirátech. Nabízíme možnost kandidatury v krajských volbách. Nabízíme možnost podílet se na rozvoji občanské společnosti v ČR. Tuto pozvánku volně kopírujte a šiřte.

**Více informací**

Sledujte krajský [Facebook](https///www.facebook.com/pages/Česká-pirátská-strana-Ústecký-kraj/196185813795243) nebo se zapojte do diskuze na [pirátském fóru](https///forum.pirati.cz/viewtopic.php?f=88&t=11250).

Těšíme se s Vámi na setkání.

Zdeněk Štěpánek

Předseda KS ÚK
