---
title:	  Piráti v sobotu uklízí Kadaň
layout:	  post
category: blog
author:	  Piráti Ústecký kraj
image:	  8585657568_0847dd520c_c.jpg
tags:
date:	  2013-05-24
---
            
**Úspěšná akce „Piráti uklízí Žatec“ bude 25. května pokračovat v Kadani. Za cíl si dobrovolníci kladou uklidit koryto řeky a podhradí. Sraz je v 10:00 právě pod Kadaňským hradem.**

~~READMORE~~

Myšlenka dobrovolnických úklidů vznikla díky iniciativě žateckých Pirátů, kteří v březnu úspěšně uklidili skoro dvoukilometrový úsek řeky Ohře a nasbírali přes 100 objemných pytlů odpadu. O něco podobného se nyní pokusí lidé, kterým není lhostejné životní prostředí v okolí svých bydlišť, v Kadani. Koryto Ohře tradičně trpí pod nánosy PET láhví, plastových pytlíků a směsného odpadu, lépe na tom není ani lokalita kadaňského podhradí. Organizátor akce a příznivec Pirátů Miroslav Vršek po domluvě s MÚ Kadaň zajistí pracovní pomůcky a odvoz nashromážděného odpadu. Na závěr akce je naplánováno opékání buřtů v lokalitě úklidu a posezení v restauraci „Pohoda“.

Česká pirátská strana chce i nadále přispívat k ochraně životního prostředí pořádáním úklidových akcí, při kterých mobilizuje zodpovědné dobrovolníky, a všeobecně podporuje dobrovolnictví jako fenomén. Jedná se o jeden ze základních kamenů Pirátského programu. Dokazuje tak, že na rozdíl od populistických stran, které se aktivizují výhradně pár týdnů před volbami, je Pirátská strana aktivní dlouhodobě a soustředí se na občansky prospěšné projekty a jejich realizaci, ne na prázdné sliby.

Doražte Kadaňským dobrovolníkům a Pirátům z kraje pomoci i Vy!
